Volg de stappen uit de folder. We hebben de stappen hieronder kort samengevat met extra uitleg waar nodig:

- Het thuismeten gaat met een app op je telefoon. Je krijgt een e-mail met inloggegevens en uitleg. Voor vragen kun je altijd bij de verpleegkundige terecht.
- Je neemt elke dag je medicijnen. Ook krijg je op vaste dagen een melding op je
  telefoon om je hartslag, gewicht en bloeddruk door te geven.
- Je gewicht, hartslag en bloeddruk meet je zelf en geef je door in de app.
- De verpleegkundigen krijgen jouw metingen door. Deze worden niet direct gecontroleerd door het ziekenhuis. Heb je een spoedeisende vraag? Bel ons dan.
- Tijdens het instellen van je medicijnen, neemt de verpleegkundig specialist op vaste tijden contact met je op over je medicijnen en mogelijke bijwerkingen.
- Zodra je medicijnen zijn ingesteld, nemen de verpleegkundigen alleen contact op als dat nodig is. Jij mag zelf ook altijd contact opnemen. Samen bespreken we de vervolgstappen.
